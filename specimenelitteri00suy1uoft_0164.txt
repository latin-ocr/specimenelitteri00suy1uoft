—154—

viderentur, fragmenta in lucem edere et illustrare. Sed. nescio quia de causa, jam
statim postquam initium factum est argumenti ipsius operis tradendi, libellus abrupte desi-
nit, nec Auctorem rem ulterius persequi in animo habere comperi. Praemisit autem ip-
sam illam Sojutii vitam, e Codice Upsaliensi excerptam, quae in nostris prolegomenis
p. 4 sqq. edita exstat. At inspicienti istam Tornbergianam Sojfitii vitae editionem, statim
cuique apparebit, eam e textu corruptissimo fluxisse ac scatere mendis typographicis et
calami erroribus, ita ut. versio Latina , ab Auctore adjecta, necessario etiam minus bona
evaserit. Neque ctiam catalogus scriptorum Sojfitii in fine vitae additus est, sed de
quibusdam eorum, quae Auctori praecipua viderentur, tantum mentio injecta est. Quan-
tum igitur dolerem, si, in Tornbergii editione omnibus rite institutis suisque numeris ab·
solutis, ego tritam viam denuo calcassem, tantum nunc gaudem quod mihi contigerit,
textum magis integrum et perspicuum edenti, ea evitare obstacula, quibus virum illum
doctissimum pedem offendisse nil miror.

