ffirolegomena.

Studiis Theologiae destinatus, simulatque in numerum civium Academiae Leidensis,
illustrissimae doctrinarum sedis, adscriptus essem, praecipuam operam in ea disciplinae
Theologicae parte posui, quae literas Hebraeas cum cognatis dialectis amplectitur. Hinc
enim virorum gravissimorum consilia juveni mihi imperito doctiorumque auxilio indigenti
constanter ante oculos ponebant insigne momentum, in accurata sermonum Semiticorum
cognitione futuro Theologo situm; illinc vero etiam meum ipsius ingenium , linguarum addi-
scendarum facilitate quadam et magna cupidine praeditum, ad idern me propositum im-
pellebat. Quumque praeterea celeberrimi isti duumviri, quorum scholae mihi adeundae
erant, Palmius et Hamakerus, suo uterque modO, istum adhuc languidum ardorem in-
citare et inflammare 'non dedignati sint , non mirum me hisce studiis ita incubuisse, ut
quantum temporis aliis disciplinis sine damno detrahi posset, iis impenderetur. At vero
non eae sunt linguae illae ‚ ut facili negotio addiscantur: adeo enim Semiticorum sermonum
ingenium ab occidentalium discrepat, tantumque differt Orientalium cogitandi ratio a nostra ,
ut multo stet tempore et labore, velut e nostra mente in illorum transire et sicut illi sen-
tiant sentire ‚ ut plene perfecteque quae dicant scribantque intelligamus. Hac de causa,
quum dialectum Hebraeam futuro Theologo proximam gravissimique momenti ducerem ‚
neque alias disciplinae meae partes negligi debere existimarem ,Α primis studiorum meorum
annis literas Hebraeas fere solas colui, tanta tamen reliquis quoque dialectis opera im-
pensa ‚ ut non prorsus in iis hospes evaderem. Tandem Cl. Weijersio, viro laude dignissi-
mo, egregie jam de literis Orientalibus merito pluraque etiam a se speranda portendenti,
earum in hac Academia docendarum munere mandato, scholas ejus Arabicas et Syriacas
diligenter frequentare coepi: qui, qua est blanda comitate, colloquiis familiaribus et

amicis constanter me incitavit, ut in linguam Arabicam, utpote dialectorum Semitiearum
A

